#Armiloj
Via klaso ebligas al vi uzi iajn armilojn, laŭ sia fako kaj la iloj, kiujn vi plej eble uzos. Ĉu vi pliŝatus longan glavon aŭ longan arkon, via armilo kaj via kapablo uzi ĝin efektive povas decidi ĉu vivi, ĉu morti en la aventuro.

La tabelo de armiloj montras la plej ofte trovatajn armilojn en fantaziaj ludmondoj, ĝiajn kostojn kaj pezojn, la damaĝon, kiun ili kaŭzas je trafo, kaj iajn specialajn atributojn, kiujn ili posedas. Ĉiu armilo estas aŭ proksima aŭ malproksima. **Proksima armilo** estas uzata por ataki celon kiu estas 5 futoj aŭ malpli de vi, kaj **malproksima armilo** estas uzata por ataki celon je distanco.

##Lerteco pri armiloj
Via raso, klaso, kaj prodaĵoj povas doni al vi lertecon pri iuj armiloj aŭ iaj armiloj. La du kategorioj estas **simplaj** kaj **armiaj**. La plejmulto da personoj povas uzi simplajn armilojn lerte. Tiaj armiloj estas ekzemple klabaĵoj, kaj aliaj armiloj ofte trovataj inter komunuloj. Armiaj armiloj, ekzemple glavoj, hakiloj,  kaj halebardoj, postulas specialan trejnadon por uzi efektive. Batalistoj plej ofte uzas armiajn armilojn ĉar tiaj armiloj plej taŭge uzas siajn batalstilojn kaj trejnadon.

Lerteco pri armilo permesas al vi aldoni vian lertecbonon al la atakĵeto por iu atako, kiun vi penas per tiu armilo. Se vi atakas per armilo pri kiu vi ne havas lertecon, vi ne aldonas vian lertecbonon al la atakĵeto.

##Atributoj de armiloj
Multaj armiloj havas specialajn atributojn, kiuj influas sian uzon, jen la tabelo de armiloj.

**__Municio.__** Vi povas uzi armilon, kiu havas la atributon "municio" taŭge nur se vi havas la municion por pafi de la armilo. Ĉiufoje ke vi atakas per la armilo, vi foruzas unu peco da municio. Elpreni la municion de ingo, ujo, aŭ alia tenilo estas parto de la atako (vi bezonas liberan manon por pretigi armilon kiu postulas unu manon). Post la batalo, vi povas rekolekti duonon da vi uzita municio per serĉi la batalkampon dum unu minuto.

Se vi uzas armilon, kiu havas la atributon de municio por proksima atako, vi traktas la armilon kvazaŭ improvizata armilo (jen "Improvizataj armiloj" poste en la sekcio). Svingoĵetilo devas enhavi municion por esti uzata tiel.

**__Lerteca.__** Kiam vi atakas per lerteca armilo, vi povas elekti aŭ vian forton aŭ vian lerton por kalkuli la ĵetojn pri atako kaj damaĝo. Vi devas uzi la saman atributon por ambaŭ ĵetoj.

**__Peza.__** Malgrandaj kreaĵoj havas malavantaĝon je atakĵetoj pri pezaj armiloj. La grandeco kaj larĝeco de pezaj armiloj faras ke ili estu tro grandaj por esti uzata efektive de malgrandaj kreaĵoj.

**__Malpeza.__** Malpeza armilo estas malgranda kaj facile tenebla, do ideala por batali kun du armiloj.

**__Pretigenda.__** Pro la tempo, kiun postulas pretigi ĉi tiun armilon, vi nur povas pafi unu pecon da municio de ĝi kiam vi uzas agon, aldonan agon, aŭ reagon por pafigi ĝin, malgraŭ la nombro da atakoj, kiujn vi kutime povas fari.

**__Distanco.__** Armilo kiu povas esti uzata por fari malproksiman atakon havas distancon inter krampoj post la atributo municio aŭ ĵetebla. La distanco enhavas du nombrojn. La unua estas la normala distanco en futoj, kaj la dua montras la longa distanco de la armilo. Kiam vi atakas pli longe ol la normala distanco, vi havas malavantaĝon je la atakĵeto. Vi ne povas ataki celon pli malproksiman ol la longa distanco.

**__Etenda.__** Ĉi tiu armilo aldonas 5 futojn al via proksima atakkapablo kaj al la areo kie vi povas fari oportunatakoj.

**__Speciala.__** Armilo kiu havas la atributon "speciala" havas nekutimajn regulojn pri kiel ĝi estas uzata, eksplikataj en la skribaĵo pri la armilo (jen "Specialaj armiloj" poste en la sekcio).

**__Ĵetebla / Ĵetenda.__** Se armilo havas la atributon "ĵetebla", vi povas uzi ĝin por ataki malproksime. Se la armilo estas proksima armilo, vi uzas vian saman atributon, ke vi uzas por proksimaj atakoj. Ekzemple, se vi ĵetas manhakilon, vi uzas vian fortecon, sed se vi ĵetas dagon, vi povas uzi aŭ vian fortecon aŭ vian lertecon, ĉar la dago havas la atributon "lerteca".

**__Uzenda per du manoj.__** Ĉi tiu armilo devas esti uzata per du manoj.

**__Uzebla per du manoj.__** Ĉi tiu armilo povas esti uzata per unu aŭ du manoj. Damaĝnombro inter krampoj aperas kun la atributo - la damaĝo farata de la armilo kiam ĝi trafas je proksima atako.

**__Improvizataj armiloj.__** Iamfoje la karakteroj ne havas siajn armilojn kaj devas ataki per kio estas ĉirkaŭ. Improvizata armilo estas io, kio estas uzebla per unu aŭ du manoj, ekzemple rompita vitro, tablopiedo, pato, rado de vagono, aŭ mortinta gobleno.

Ofte, improvizata armilo estas simila al vera armilo kaj povas traktiĝi same. Ekzemple, tablopiedo estas kvazaŭ klabo. Laŭ la opinio de la ludestro, karaktero kiu havas lertecon je armilo povas uzi objekton kvazaŭ ĝi estus tia armilo kaj povas aldoni sian lertecbonon.

Objekto kiu neniel similas armilo kaŭzas 1p4 da damaĝo (la ludestro decidas kian damaĝon). Se karaktero uzas malproksiman armilon por proksima atako, aŭ ĵetas proksiman armilon kiu ne havas la atributon "ĵetebla", ĝi ankaŭ kaŭzas 1p4 da damaĝo. Improvizata ĵetata armilo havas normalan distancon de 20 futoj kaj longa distanco de 60 futoj.

**__Arĝentataj armiloj.__** Iuj monstroj kiuj havas imunon aŭ reziston kontraŭ nesorĉaj armiloj estas vundeblaj de arĝentaj armiloj, do singardaj aventuristoj investas la aldonajn monerojn por koveri siajn armilojn per arĝento. Vi povas koveri unu armilon aŭ 10 pecoj da municio por 100 o.m. Ĉi tiu kosto reprezentas kaj la koston de la arĝento kaj la tempon kaj sperton bezonatan por koveri armilon per arĝento sen malefektivigi ĝin.

##Specialaj armiloj

Armiloj kun specialaj reguloj estas priskribataj ĉi tie.

**__Lancego.__** Vi havas malavantaĝon je atakoj per lancego kontraŭ celoj kiuj estas 5 futoj de vi. Ankaŭ, vi devas uzi du manoj por uzi lancegon kiam ne estas rajdanta.

**__Reto.__** Granda aŭ pli malgranda kreaĵo kiu estas trafata de reto estas tenata ĝis liberiĝi. Reto ne influas kreaĵojn, kiuj estas senformaj, aŭ kiuj estas grandegaj aŭ pli grandaj. Kreaĵo povas uzi sian agon por fari fortĵeton de defio 10. Je sukceso, la kreaĵo liberigas sin aŭ alia kreaĵo en sia areo. Kaŭzi 5 poentoj da tranĉa damaĝo al la reto (KK 10) ankaŭ liberigas la kreaĵon senvunde. La kondiĉo finiĝas kaj la reto estas detruata.

Kiam vi uzas agon, aldonan agon, aŭ reagon por ataki per reto, vi nur povas fari unu atakon malgraŭ la nombroj da atakoj, kiujn vi normale povas fari.
